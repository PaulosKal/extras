## Το ιστορικό των GIS

Η πρώτη προσέγγιση της έννοιας της χωρικής ανάλυσης ήταν ένας χάρτης που αναπαριστούσε την έξαρση της χολέρας στο Παρίσι το 1832 και είχε τη μορφή ενός heatmap. Στις αρχές του 20ού αιώνα εμφανίστηκε η τεχνική της φωτο-ψευδογραφίας, που αφορούσε στο διαχωρισμό διαφόρων στρωμάτων από έναν χάρτη, ωστόσο η διαδικασία αυτή δεν περιλάμβανε την ανάλυση των δεδομένων του χάρτη, οπότε δεν συγκροτούσε ένα GIS.

Στα μέσα τις δεκαετίας του '60 ξεκίνησε το πεδίο των συστημάτων γεωγραφικών πληροφοριών, με την εμφάνιση των πρώτων υπολογιστών και των πρώιμων ιδεών της ποσοτικής και υπολογιστικής γεωγραφίας. Στα πλαίσια σημαντικών ακαδημαϊκών ερευνών χρησιμοποιήθηκαν για πρώτη φορά έννοιες όπως χωρική ανάλυση και οπτικοποίηση και με τη βοήθεια από εθνικούς οργανισμούς τροφοδοτήθηκε μια επανάσταση στον τομέα της επιστήμης της γεωγραφίας.

Η ίδρυση των GIS ήταν δουλειά του Roger Tomlinson, ο οποίος ασχολήθηκε με τον σχεδιασμό και την ανάπτυξη του Γεωγραφικού Συστήματος Πληροφοριών του Καναδά. Το σύστημα αυτό ήταν το πρώτο GIS σε υπολογιστή και είχε ως σκοπό την απογραφή των φυσικών πόρων της χώρας με τρόπο διαχειρίσιμο. Έτσι, το 1963 εγκαθιδρύθηκε και αφού συγκεντρώθηκαν δεδομένα φυσικών πόρων από όλες τις επαρχίες, συνενώθηκαν μέσω του συστήματος και αυτό έδωσε την ευκαιρία στον Καναδά να ξεκινήσει ένα πρόγραμμα διαχείρισης χρήσεως της γης.

Την επόμενη δεκαετία πραγματοποιήθηκε σημαντική εξέλιξη στο πεδίο των GIS, καθώς αυτά τα συστήματα υιοθητήθηκαν από διάφορες εθνικές υπηρεσίες και αναζητήθηκαν καλές πρακτικές για τη βελτίωσή τους. Μέχρι τα τέλη του '80 έγινε εστίαση στην αύξηση της χρηστικότητας της τεχνολογίας και στην καλύτερη αλληλεπίδραση με τους χρήστες. Το τοπίο ξεκαθάρισε με την είσοδο της τεχνολογίας δορυφορικής απεικόνισης, κάτι το οποίο άνοιξε το δρόμο για την εμπορική χρήση των συστημάτων κι έτσι δημιουργήθηκαν πολλές εφαρμογές για επιχειρηματική και ιδιωτική χρήση.


### Πηγές
- https://www.geospatialworld.net/blogs/overview-of-gis-history/
- https://www.esri.com/en-us/what-is-gis/history-of-gis